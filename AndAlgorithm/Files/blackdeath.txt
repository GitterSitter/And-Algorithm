
Kjære lesere,

vi går rett på sak og spør om du kan hjelpe Wikipedia. For å beskytte vår selvstendighet har vi ingen reklame. Vi lever av donasjoner, som i gjennomsnittet er på 100 kr. Bare noen få av våre lesere gir. Nå trenger vi din hjelp. Hvis alle som leser dette akkurat nå ga 20 kr, ville denne innsamlingen vært ferdig innen én time. Det stemmer, det samme som prisen på en kopp kaffe er det vi trenger. Hvis Wikipedia er nyttig for deg, vennligst bruk ett minutt på å holde det online og reklamefritt. Vi er en liten frivillig organisasjon, men med kostnader som andre populære nettsider: servere, ansatte og programmer. Vi har millioner av lesere, men vi bruker mindre midler enn hva andre populære nettsider bruker. Wikipedia er noe spesielt. Det er som et bibliotek eller en offentlig park, hvor alle kan gå for å lære. Wikipedia redigeres av frivillige som brenner for å dele verdens kunnskap. Vær så snill og hjelp oss med å få innsamligen unnagjort, så vi heller kan fortsette med å forbedre Wikipedia. Tusen takk.
Vær så snill og støtt Wikipedia


 ÉN GANG
 MÅNEDLIG*


20 kr

100 kr

150 kr

200 kr

500 kr

750 kr

1 000 kr

Andre
 
KREDITTKORT
PAYPAL
Problemer med å donere? | Andre måter å gi på | Ofte stilte spørsmål | Når du donerer, godtar du vår givererklæring og at du deler din informasjon med Wikimedia Foundation og tilhørende tjenesteytere i USA og andre steder. *Hvis du velger fast betalingsoppdrag, vil beløpet bli trukket av Wikimedia Foundation frem til du gir beskjed om at det skal stoppes. Vi sender deg en kvittering på e-post for hver innbetaling. Den vil inkludere en lenke til enkle kanselleringsinstruksjoner.
Svartedauden
Fra Wikipedia, den frie encyklopedi

Utbredelsen av svartedauden i Europa (1346–53)

«Pesta i trappa», tegning av Theodor Kittelsen 1894-95, utgitt i boka og billedserien «Svartedauen» 1900
Svartedauden var en antatt byllepest som rammet Europa i perioden 1347–1351, og er en av de verste pandemiene i historien. Pesten skal ha hatt sin opprinnelse i Asia.

Svartedauden antas ofte å ha fått navnet sitt etter fargen på kroppen til mange av de pestdøde, men er også kalt for «den store manndauden» i Norge. Minst halvparten av befolkningen i Norge, og kanskje så mye som 60 prosent av befolkningen i Europa døde, dvs. 50 av 80 millioner. På verdensbasis regner man med at 75 millioner mennesker omkom i pandemien.

Innhold  [skjul] 
1 Pestens opphav og tidlige spredning
2 Svartedauden i Europa
3 Svartedauden i Norge
4 Typer pest
5 Spredning
5.1 Hygiene
6 Svartedauden i litteraturen
7 Svartedauden på film
8 Se også
9 Referanser
10 Litteratur
11 Eksterne lenker
Pestens opphav og tidlige spredning[rediger | rediger kilde]
Pest er en sykdom hos gnagere som kan overleve i natur der det er så mange gnagere at de ikke blir utryddet av en slik sykdom. Et slikt område kalles et pestreservoar. Den hadde sin opprinnelse i bakterien yersinia pestis spredt av lopper. Yersinia pestis kan ha vært enzootisk (alminnelig forekommende) i loppepopulasjoner opprinnelig båret av gnagere, som murmeldyr, og det er blitt foreslått at det begynte enten i Kina, Sentralasia, Kurdistan, Vestasia, Nordindia og Uganda.[1]

I Kina medførte de mongolske erobringer på 1200-tallet at både jordbruk og handel fikk en knekk. På begynnelsen av 1300-tallet tok handelen seg opp igjen, og det mongolske storrike medførte større trafikk av handelsvarer langs Silkeveien. I 1330-årene, og nærmere historisk daterbart til 1331 og fremover, førte en rekke naturkatastrofer og sykdomsutbrudd til hungersnød i Yuandynastiets Kina, og snart etter kunne man antagelig tale om dødbringende pest.[2] Pestens herjinger i Kina og Sentralasia på 1300-tallet kan ha kostet rundt 25 millioner mennesker livet allerede før Svartedauden gjorde sin debut i Konstantinopel i 1347).[3]

I oktober 2010 mente medisinergenetikere å kunne slå fast at alle de tre store historiske utbrudd av pesten (i tillegg til Svartedauden den tidligere justinianske pest på 500-600-tallet og den senere pesten i Kina og India på 1890-tallet) kan ha hatt sitt utspring i Kina.[4] Kina-hypotesen står sterkest, og av de to foreslåtte opprinnelsesområder står området i det som i dag er nordvestre Indre Mongolia vesentlig svakere enn de tropiske fjellområder langs dagens grense mellom Yunnan og Burma. Argumentene for dette området er svært sterke.[5]

I 1331 brøt det ut pest i Hubei-provinsen sentralt i Kina. Kilden var altså trolig en latent smitte blant smågnagere i Yunnan og Burma, 800 km lenger sør. De neste tyve årene spredte smitten seg til resten av Kina. Etter folketellinger å dømme omkom minst 20 millioner. Kamelkaravanene langs Silkeveien brakte smitten vestover. [6]

Sykdommen i Kina og omegn må etter alt å dømme dreie seg om samme dødbringende epidemi som Svartedauden, selv om den kinesiske epidemiens karakteristika i seg selv ikke er blitt beskrevet nøye i historiske kilder fra datidens Kina. Det anses for et alt for stort tidsmessig sammentreff dersom det dreide seg om at to forskjellige så store epidemier i tilgrensende områder langs samme handelsvei ikke skulle ha noe med hverandre å gjøre. Sykdommen kan ha beveget seg vestover til lands og etterhvert også til vanns med handelsreisende.[7]

Det er imidlertid blitt anført at pesten kanskje ikke oppstod i Kina likevel, men i mongolkhanatet Den Gylne Horde i 1346.[8] Nestorianske graver datert til 1338–9 nær innsjøen Issyk Kul i Kirgisistan har inskripsjoner som nevner en sykdomsepidemi som noen forskere mener kan ha oppstått omtrent der og da. Derfra kan den kan blitt spredt utover både øst- og vestover.[9] I området nordvest for Det kaspiske hav finnes pestsmitten også i dag.


Tysk kobberstikk med satiriske vers og illustrasjon til Doktor Nebb fra Roma (Doctor Schnabel von Rom) 1656. På 1300-tallet begynte europeiske pestleger å iføre seg nebbmasker med duftende urter som skulle beskytte mot luftbåren smitte. Senere fikk de også heldekkende drakter med hansker.
En rapportert pest i India er etter alt å dømme et villspor. Den marokkanske reisende Ibn Battuta var i 1344 vitne til en stor epidemi i sørøstre India. Senere forskere har antatt at det han hadde observert var selve Svartedauden. Men noen holdepunkter i hans skildring for at det måtte være nettopp denne sykdommen, finnes ikke; dessuten omtales ikke noen større epidemi i dette tidsrom i indiske samtidige kilder. Det kan snarere se ut som om India ble forskånet fra pesten, og likeså Sørøstasia sør for Kina.[10]

Svartedauden i Europa[rediger | rediger kilde]
Pesten i Europa ble først registrert i handelshavnen Kaffa på Krim i 1347. Der skal en beleirende mongolsk hær under Jani Beg blitt herjet av pesten, og i sin tur ha katapultert smittede lik over bymurene for å spre smitten til innbyggerne. De genovesiske handelsfolkene flyktet, og førte med seg sykdommen på sine skip via Konstantinopel og så Sicilia og Italia.[11] Hvorvidt de maleriske skildringene fra beleiringen av Kaffa er historisk korrekte eller ikke, stemmer spredningsmønsteret i det store og hele med Krim som et møtepunkt mellom Orienten og Vesten.

Italia ble rammet i 1347, og pesten spredte seg videre via handelsveier til andre deler av Europa og det nordlige Afrika og Midtøsten i løpet av 1348. Videre spredte den seg til Mesopotamia, Sør-Spania, Nord-Europa (bl.a. Norge) og til sist Russland i 1351. Polen stengte grensene sine og ble spart for pesten. Island ble delvis spart, siden mannskapene på skipene stort sett døde før de kom fram.

Svartedauden i Norge[rediger | rediger kilde]
Det siste kjente offer for svartedauden i Norge var biskopen av Stavanger, Guttorm Pålsson, som døde 7. januar 1350. I løpet av to år tok svartedauden livet av halve Norges befolkning. Noen mener at det på landsbasis døde så mange som to tredjedeler av Norges befolkning, men usikkerheten rundt dette er stor da det ikke foreligger noe konkret tallmateriale.

En utbredt oppfatning er at epidemien kom med et handelsskip fra England til Bergen i 1349.[12] Enkelte norske historikere mener at det skal ha vært et lite utbrudd i Oslo, og også et utbrudd på Hamar allerede høsten 1348. Spredningshastigheten over land for pest i Vest- og Nord-Europa av fra ²/³ til 1½ kilometer pr dag. Basert på spredningshastigheten og tidspunktene for begravelser og messer over folk som hadde dødd av pesten, er det sannsynlig at pesten kom inn til Norge flere veier.

Smitten ble fraktet av skip som seilte først fra England, langs kysten i Nord-Europa og langs kysten øst for Kristiansand. Via testamenter kan pestens ferd gjennom landet følges i 1349.[13] Februar 1349, altså før pesten kom til Bergen, ble det opprettet et alter for St. Sebastian i Oslo domkirke, noe som bekreftes i et diplom datert Oslo 20. februar 1349.[14] St. Sebastian var helgenen for beskyttelse mot pest. Siden Europa ikke hadde blitt rammet av pest på 600 år før svartedauden, og alter for St. Sebastian var sjeldne i Europa, kan det hevdes at det ville vært merkelig om man plutselig opprettet et alter til ære for pesthelgenen helt uten videre. Ettersom det den gang tok tid før man fikk penger, tyder det på at ting skjedde høsten 1348. Kritikere av denne teorien mener det er forunderlig at svartedauden ikke fortsatte å spre seg videre ut over vinteren, og at om det fantes pest måtte den ha dødd ut.

Forskning viser at loppene som var bærere av pesten er mindre aggressive vinterstid, og dermed ville det være naturlig at det var færre eller nesten ingen dødsfall i løpet av vinteren. Om man ser på spredningen av svartedauden på Østlandet kan man ikke se bort fra at pesten kan ha hatt et annet utspring enn Bergen. I Oslo var ødeleggelsene størst. Før svartedauden var det omtrent 300 gårdsbruk, mens etter var det bare 69 igjen. Mange gårder ble lagt øde.

Svartedauden var ikke den eneste pesten som rammet Norge. Omtrent hvert tiende år over en periode på 300 år var det pest. Svartedauden var den første og alvorligste av disse. I England, fra og med svartedauden til 1500 var det 20 større pestepedimier, i Nederlandene 18, i Norge trolig 16, mens det i hansabyene «bare» var 13.


«Musstad», tegning av Theodor Kittelsen. Musene rår grunnen etter at pesten har herja.
Typer pest[rediger | rediger kilde]
Man skiller mellom tre typer pest med tilhørende symptomer og sykdomsforløp - byllepest, lungepest og septikemisk pest. Alle er forårsaket av bakterien Yersinia pestis (også kalt Pasteurella pestis), en mikroskopisk encellet organisme. Den klassiske pesten som trolig ga sykdommen navnet "Svartedauden" er byllepest. Etter bitt fra et insekt (f.eks. loppe eller lus) transporteres bakteriene til en lymfeknute som svulmer opp til mørke byller i armhulene, lysken og på halsen. Sykdomsforløpet varer 5-7 dager og har en dødelighet på over 50%. Bakterien kan bekjempes ved hjelp av antibiotika streptomycin og tetracyclin, men penicillin virker ikke. Lungepest smitter direkte fra menneske til menneske ved dråpesmitte og dreper 100% av de smittede i løpet av 2-3 dager. Septikemisk pest er en form for blodforgiftning hvor mennesker smittes av et insekt, som ved byllepest, men i stedet for å ende opp i lymfen går bakterien direkte inn i blodet og formerer seg der. Resultatet er død etter få timer i 100% av tilfellene. Alle de tre typene pest var kjente og fryktet i middelalderen.[15]

Spredning[rediger | rediger kilde]
Det har tradisjonelt vært hevdet at Svartedauden i hovedsak ble spredd av rotter; at pestsykdommen oppsto blant en populasjon av gnagere i naturen og spredde seg til svarte rotter (Rattus rattus). Når disse rottene ble bitt av smittebærende lopper (Xenopsylla chopsis) ble de syke og døde, noe som gjorde at loppene gikk over på mennesker som levde i tett nærhet til rottene. Denne teorien er i hovedsak basert på observasjoner av pestutbrudd i Kina på slutten av 1800- og begynnelsen av 1900-tallet.[16] Denne teorien har imidlertid møtt sterk kritikk de siste årene.

Nyere forskning peker mot at Svartedauden ikke ble spredd på samme måte som pesten Kina i moderne tid, men at de skyldige var menneskelopper (Pulex irritans) - og kanskje også menneskelus (Pediculus humanus). Lars Walløe hevdet i 2010 at: "Infiserte menneskelopper kan leve i lang tid uten ny tilførsel av blod, og kunne derfor transporteres i klær, ull og mange andre varer. Denne spredningsmodellen kan forklare rask spredning av pesten, noe rottemodellen ikke kan."

Både den raske spredningen, manglende beskrivelser av døde rotter i middelalderen (i Norge også manglende funn av svarte rotter[17]) og analyser av hvordan bakteriesykdommen arter seg hos ulike loppearter, tyder på at den svarte rotta ikke har hatt en så sentral rolle i middelalderen som det har vært hevdet. Ole G. Moseng har kommentert[18] at tross disse nye funnene tror han at pesten spredde seg på flere ulike måter.

En annen årsak til at forskerne tviler er rottebestanden i perioden da pesten herjet. Det er ikke tvil om at det fantes massevis av rotter i byene, men utover på landsbygda kan det virke som om gnagerproblemet var mindre. Dette synet baserer de blant annet på oppdrett av duer på den engelske landsbygda i middelalderen. I dueslagene hadde de reirplasser helt nede ved bakken. Hvis rotter hadde vært et problem ville reirplassene vært plassert høyere opp slik at rottene ikke kunne ta eggene. Hvis man tar et eksempel fra mer hjemlige trakter, kan man se på bygging av bur. Buret ble brukt til oppbevaring av mat, og i våre dager kjenner vi det som stabbur. Men disse bygningene ble ikke satt på stabber før på 1700-tallet, og grunnen til at de hevet buret fra bakken var nettopp for å holde gnagere unna. Dermed kan det se ut som om gnagerproblemene var mindre i perioden pesten herjet, og dette vanskeliggjør teorien om at pesten ble spredd av rottene.

I 2012 kartla den norske professoren Egil Lien de strategiene som Yersinia pestis benytter seg av for å snike seg ubemerket inn i organismen uten at immunsystemet merker noe. Den smittede er dermed alvorlig angrepet før immunsystemet rekker å gå til motangrep. Liens forskning vil omsider gjøre det mulig å fremstille en vaksine mot pest. [19]


Ofrene etter pesten i Tournai begraves. Detalj fra et miniatyrmaleri fra abbeden Gilles Li Muisis' (1272-1352) krønike i Belgia.
Hygiene[rediger | rediger kilde]
Det er blitt diskutert om årsakene til den hurtige og omfattende spredningen av svartedauden. Det hersker ingen tvil om at middelalderens hygiene spilte en avgjørende rolle i den omfattende spredningen pesten hadde. Gatene var ofte fylt med avfall fra både mennesker og dyr. Folk gikk som oftest uten sko eller beskyttelse. Dette gjorde at folk lettere fikk infeksjoner og sykdommen spredte seg gjennom mat, klær og kontakt.

Svartedauden i litteraturen[rediger | rediger kilde]
Giovanni Boccaccios mesterverk Decameronen er skrevet av en som levde under svartedauden, og rammefortellingen handler om en gruppe mennesker som flykter fra pesten.
Torill Thorstad Hauger har skrevet boka Det kom et skip til Bjørgvin i 1349 (utgitt 1980). Romanen bygger på sagnet om Jostedalsrypa og skildrer unge menneskers møte med pesten.
Alfred Hauges Utstein Kloster-trilogi er fra denne perioden og kulminerer med at «broder Mortem» avlegger klosteret en visitt.
Svartedauden på film[rediger | rediger kilde]
Trollsyn. Norsk film som er basert på sagnet om Jostedalsrypa.
Se også[rediger | rediger kilde]
Liste over verdens største katastrofer
Referanser[rediger | rediger kilde]
^ Ziegler 1998, s. 25
^ The Cambridge History of China: Alien regimes and border states, 907–1368, s. 585
^ Kohn, George C. (2008). Encyclopedia of plague and pestilence: from ancient times to the present. Infobase Publishing. s. 31. ISBN 0-8160-6935-2.
^ Nicholas Wade (31. oktober 2010). «Europe’s Plagues Came From China, Study Finds». The New York Times. Besøkt 1. november 2010.
^ Mark Harrison: Contagion: How Commerce has Spread Disease, Yale University Press, New Haven / London, 2012, s. 1-23
^ Cyril Aydon: Menneskets historie (s. 157), forlaget Gyldendal, Oslo 2009, ISBN 978-82-02-30383-9
^ «Black Death may have originated in China». The Daily Telegraph. 1. november 2010.
^ Ole Jørgen Benedictow. «Svartedauden enda verre enn antatt». forskning.no.
^ Raoult; Drancourt (2008). Paleomicrobiology: Past Human Infections. Springer. s. 152.
^ Mark Harrison: Contagion: How Commerce has Spread Disease, Yale University Press, New Haven / London, 2012, s. 5
^ «Channel 4 – History – The Black Death». Channel 4. Arkivert fra originalen 25. juni 2008. Besøkt 3. november 2008.
^ Om Svartedauden på Arkiv.no
^ Diplomatarium Norvegicum bind XI, diplom 39 (besøkt 30. januar 2014)] og Diplomatarium Norvegicum bind XI, diplom 40, jf. Benedictow 2002, s. 65.
^ Diplomatarium Norvegicum bind II, diplom 298 (besøkt 30. januar 2014)
^ Lars Walløe: Var middelalderens pester og moderne pest samme sykdom? (s. 18), Historisk Tidsskrift nr. 1, 2010, Universitetsforlaget.
^ Ole Jørgen Benedictow. «Svartedauden enda verre enn antatt». forskning.no.
^ Anne Karin Hufthammer og Lars Walløe: Om utbredelsen av rotter i Norge i middelalderen og tidlig nytid. Kan rotter ha vært mellomverter for spredning av pestepidemier?, Historisk Tidsskrift nr. 1, 2010, Universitetsforlaget.
^ forskning.no: Vil frikjenne rotta, 2010
^ Tore Oksholen. «Vaksine mot Svartedauden». forskning.no.
Litteratur[rediger | rediger kilde]
Ole Jørgen Benedictow The Black Death 1346-1353: The Complete History The Boydell Press 2004 ISBN 0851159435
Artikkel om boken på forskning.no
Ole Jørgen Benedictow Svartedauen og senere pestepidemier i Norge Oslo 2002, ISBN 82-7477-108-7
John Aberth From the brink of the Apocalypse New York 2001
Karl Gervin (1997). Oslo domkirke : Mennesker og miljøer i 900 år. Oslo: Aschehoug. ISBN 8203221912.
Ziegler, Philip (1998). The Black Death. Penguin Books. ISBN 978-0-14-027524-7. 1st editions 1969.
Eksterne lenker[rediger | rediger kilde]
Commons-logo.svg	Commons: Kategori:Svartedauden – bilder, video eller lyd
Stenseth, Nils Chr.: Hvordan vet vi at svartedauden var forårsaket av pestbakterien? Forskning.no, 26. juli 2010
Historier fra og om Svartedauden
Digitalt fortalt: «Svartedauen - det blev stille» (skrevet av Anders Olsson, ABM-utvikling) (besøkt 11. mars 2012)
Kategorier: PestZoonoserEpidemierHendelser på 1300-tallet
Navigasjonsmeny
Opprett kontoLogg innArtikkelDiskusjonLesRedigerRediger kildeVis historikk

Forside
Svaksynte
Utmerkede artikler
Hjelp
Siste endringer
Prosjekt
Stilmanual
Skribentportal
Underprosjekter
Tinget
Torget
Tilfeldig side
Wikipedia
Kontakt Wikipedia
Donasjoner
Wikimedia Norge
Verktøy
Lenker hit
Relaterte endringer
Spesialsider
Permanent lenke
Sideinformasjon
Wikidata-element
Siter artikkelen
Utskrift
Opprett en bok
Last ned som PDF
Utskriftsversjon
På andre språk
????????
Afrikaans
Alemannisch
???????
Aragonés
Asturianu
Az?rbaycanca
Bân-lâm-gú
??????????
?????????? (???????????)?
?????????
Bosanski
Brezhoneg
Català
Ceština
Cymraeg
Dansk
Deutsch
????????
English
Español
Esperanto
Euskara
?????
Føroyskt
Français
Frysk
Furlan
Gaeilge
Gàidhlig
Galego
???
??????
Hrvatski
Bahasa Indonesia
????
Íslenska
Italiano
?????
???????
???????
Ladino
Latviešu
Lietuviu
Magyar
??????????
??????
????
Bahasa Melayu
Mirandés
Nahuatl
Nederlands
??????
????? ????
???
Norsk nynorsk
Plattdüütsch
Polski
Português
Româna
???????
?????
Simple English
Slovencina
Slovenšcina
?????? / srpski
Srpskohrvatski / ??????????????
Suomi
Svenska
Tagalog
?????
???
Türkçe
??????????
Ti?ng Vi?t
Võro
Walon
Winaray
??
Rediger lenker
Denne siden ble sist endret 3. mar. 2015 kl. 20:48.
Innholdet er tilgjengelig under Creative Commons-lisensen Navngivelse-Del på samme vilkår, men ytterligere betingelser kan gjelde. Se bruksvilkårene for detaljer.
PersonvernOm WikipediaForbeholdUtviklereMobilvisningWikimedia Foundation Powered by MediaWiki