FOTVORTER/-SOPP 
Fotvorter er en virussykdom som går over av seg selv, men det kan ta lang tid. 
Fotsopp er en soppsykdom som ikke går over av seg selv. Den er svært vanlig. 
Begge tilstander er lite smittsomme dersom huden på føttene er hel og frisk. 
Forebygging er enklere og bedre enn behandling. 
Sørg for at huden på føttene er ren, tørr og uten sår og sprekker. Fottøy må passe. Små sår og sprekker skal behandles effektivt. Tett skotøy må tas av i timene. Elevene bør ha tøfler/innesko/sandaler stående på skolen til bruk i timene. Føttene må tørkes omhyggelig, spesielt mellom tærne, etter dusjing/bading. Hyppig strømpeskift tilrådes. 
Badesokker (tett gummisokker) kan brukes for å unngå smitte men anbefales ikke brukt til vanlig. De er dyre og må vaskes etter hver gangs bruk. Huden vil lett bli fuktig og lettere mottakelig for smitte. 
Strandsandaler eller vanlige sokker i dusj/bad beskytter ikke. 
Gulv i garderober/svømmehaller må vedlikeholdes og rengjøres grundig med vanlige vaskemidler. Gulvene må bli tørre fra dag til dag. Sprekker i belegg og fliser på gulv må repareres. 
Kroppsøving barbeint tillates ikke. 
Råd for bekjempelse av utbrudd. 
Med utbrudd menes at klart flere enn vanlig får fotvorter og/eller fotsopp. 
Elever og foreldre får informasjon. 
Fotbad med 0,5 % kloramin i dusj-rom brukes av alle. 
Hovedrengjøring av gulv i dusj-rom, garderober og svømmehall etter fukting med 5 % kloramin gjøres minst hver måned. 
Inkubasjonstiden (tid fra smitte til sykdom) for vortevirus er såpass lang at tiltakene må opprettholdes ut skoleåret for å stoppe videre smittespredning. 

Behandling av fotvorter. 
Som regel forsvinner vortene av seg selv over noe tid. Verucid-liniment (reseptfritt) kan anvendes, den må gjentas og man må være tålmodig. Behandling hos lege/fotpleier kan være aktuelt. 
Behandling av fotsopp. 
Det finnes effektive kremer og pudder som helbreder. Disse er reseptfrie. Behandlingen må fortsette til huden er helt frisk, så er forbyggende tiltak viktig. 
HOLD FØTTENE RENE OG TØRRE. SKIFT OFTE STRØMPER. 
 byllepest